MBËTÏ-SANGO
Dütïngö tî Ködörösêse tî Bêafrîka
KËTË KÏRÏNGÖ NA PEKÔ



Ködörösêse tî Bêafrîka ayêda na pekô tî zïängö na sêse Dafängöngbanga tî Dûnîa mobimba (DDM). Gövörömä tî KBA akekere Sitatï tî
Rome na 3 Ngberere 2001.



DDM ayeke na ngangü tî fâ-ngbanga na ndö tî âgino sô asâra na KBA
dïpï sô Sitatï tî Rome agä ndïä na 1 Lengwa 2002.



Gövörömä tî KBA atokua-tënë na Biröo tî Sêlê tî Dafängö-ngbanga
(BSD) na 22 Kakawûka 2004.



Na 22 Bêlawü 2007, Sêlê tî DDM avûnga sango na ndö tî zïängö na sêse
angête na lêgë tî Surä 53 tî Sitatï tî Rome.



BSD abâa-yâ tî âsango sô lo wara na lo tene akpë âsopë tî Sitatï tî Rome
na ndö tî ngangü tî fängö-ngbanga tî DDM, yëngö-pekô tî pelênde ngâ
na enterëe tî ndongbanga.



DDM ayeke ndângbâ dangbanga, na lo yeke bâa ndo na ndö tî âkpälë
gï töngana mbênî ködörö azîa na sêse pëpe nzönî angête wala lo tokuakpälë nî na dangbanga pëpe. KBA atöndâ tî särängö kua na ndö tî
âtënë tî âgino sô DDM ayeke na ngangü na ndö nî na lêgë tî â angête
na âkôzo mängö-tënë na dangbanga, me âkusâla sô ague yongôro
pëpe. Na nze tî Ngubë tî ngû 2006, Tödangbanga tî KBA atene na yâ tî
kêtê-mbëlä tî lo âwalëngö tî KBA ayeke na ngangü pëpe tî tomba pekô

tî âkusâla tî âla na ndö tî âgino nî sô, töngana wärängö âkambisä na
gbüngö âwakpälë nî.


Porosö tî Sêlê tî DDM ayeke tî bâa ndo gï na ndö tî âkpêngba gino. Na
Ködörösêse tî Bêafrîka, âkpêngba gino sô asâra nî mîngi na tângo tî
âwûsûwûsû sô asï na pöpö tî ângû 2002-2003. Âtënë tî âgino nî sô
ayeke na ndö tî âsïönî tî längöngö na zo na ngangü na âmbênî ndê
âsïönî na terê tî sëkësë sô asâra na terê tî âwaponön sô hüngö tî âla
ahön ngbangbo.

ÂGINO


Biröo tî Sêlê tî Dafängö-ngbanga ayeke sâra angête na ndö tî âtënë tî
âkpêngba gino sô asâra na KBA, mîngi nî na tângo tî âwûsûwûsû sô asï
na pöpö tî ângû 2002-2003. Âmîngi tî âkpêngba gino nî sô ayeke na ndö
tî fängö-zo, nzïngö âkûngbâ na längöngö na zo na ngangü, sô asï na
tângo tî âbirä na pöpö tî ânze Ngberere-Näbânduru tî ngû 2002 ngâ na
pöpö tî ânze Fulundïgi-Mbängü tî ngû 2002-2003. Ayeke na tângo sô
laâ âzo na ngombë asâra âsïönî tî längöngö na zo na ngangü na hüngö
nî mîngi ngâ na âmbênî ndê âsïönî na terê tî sëkësë. Asâra mîngi na
tângo tî birä sô âsïönî na terê tî sëkësë.



Âtondo sô ayeke na ngangü tî mä na bê na ndö nî atene asâra âsïönî tî
längöngö na zo na ngangü na terê tî âsiwîli, agbû ngâ na ngangü
âkangba-wâlï, âmasêka-wâlï ngâ na âkôlï tîtene alängö na âla. Asâra
ngâ âgino sô na yâ tî âsïönî mayëre töngana längöngö na âwaponön nî
na bûngbi, na lê tî âzo, na âmbênî ngâ apûsu âsëwä tî âla tîtene âla kûê
amû mabôko daä. Âpendâ tî pekô tî âgino nî sô ayeke ngangü mîngi,
ngbanga tî sô âzo ayeke ke wala âla yeke hë âwaponön nî, na atene ngâ
âmbênî âwaponön nî awara kobêla tî SIDA.



Âgino sô asï mîngi na yâ tî kötä-gbätä tî Bangui ngâ na terênî, me
âmbênî ngâ asï na yâ tî âmbênî ndê gbätä sô ayo na Bangui.



Na terênî ngâ, BSD ayeke bâa ndo ndurü na ndö tî âtënë na ndö tî
âgino sô asâra nî dïpï ndângbâ ngû 2005. Mîngi nî âtënë nî ayeke na
ndö tî âfängö-zo sân-güëngö na ngbanga ngâ na âgbïngö âda. BSD
ayeke bâa tîtene atokua na ngbanga âwagino nî.

ÂNDÂNGBÂ YÊ SÔ ASÏ


Dïpï sô azîa na sêse angête nî, DDM na Sêlê tî DDM asâra kua mîngi
tîtene âla mû âmayëen sô ayeke ngangü tî särängö angête nî na yâ tî
nzönî lêgë.



DDM azî mbênî biröo tî lo na yâ tî kötä-gbätä tî Bangui. Azî biröo nî sô
na 18 Ngberere 2007. Biröo sô ayeke mû âmayëen na lêgë tî âkûngbâ,
âmasïni ngâ na lêgë tî kua ngbanga tî särängö angête nî ngâ ngbanga tî
âkusâla tî vüngängö âsango na âzo na ndö tî DDM.



Bätängö-terê tî âwaponön na âtimöon ayeke ngangu kua mîngi
ngbanga tî Sêlê tî Dafängö-ngbanga. Na lêgë tî Sitatï tî Rome, Sêlê tî
DDM na Dafängö-ngbanga ayeke na hônga tî mû kodë tîtene abataterê tî âwaponön na âtimöon nî. BSD na Dakuasû ayeke sâra kua
mabôko na mabôko tî zîa na sêse ânzönî kodë tîtene abata-terê tî
âtimöon nî.



KBA âde tî mû pëpe ândïä tîtene lo kpë âhônga tî lo sô ayeke na yâ tî
Sitatï tî Rome. DDM avûnga sango na âwalëngö tî KBA na ndö tî âsopë
sô lo yeke sâra kua tî lo na gbe nî na yâ tî ködörô nî ngâ na ndö tî
âkodëlêgë tî müngö-mabôko na lêgë tî ndongbanga. Gövörômä tî KBA
asû âmangbi ûse ngbanga nî na Dakuasû ngâ na Sêlê tî DDM.



The BSD ayeke gî tîtene atomba pekô tî särängö kua mabôko na
mabôko na âzo tî ködörö nî, töngana âbôsôngbi tî pöpö-ködörö pëpe,
na âwatokua tî pöpö-ködörö, na lo tokua âmbëtïhûnda mîngi tî
müngö-mabôko tîtene lo tomba pekô tî angête nî.



The Biröo tî Sêlê tî Dafängö-ngbanga angbâ tî têngbi-terê na âbosö tî
âsiwîli tî KBA na lêgë tî âbüngbïngö-terê sô asâra na Bangui ngâ na La
Haye dïpï ngû 2004. BSD ayeke mû mabôko ngâ na âmbênî ndê kusâla
tî DDM sô ayeke tî vüngängö sango na âzo tî KBA, töngana
âtëngbïngö-terê na âwasango, âwafängö-tënë tî Nzapä, na âwatokua tî
âbosö tî âsiwîli ngâ na âwafängö-ngbanga tî KBA. BSD ayeke na nzara
tî tomba pekô tî särängö kua na âzo tî KBA na lêgë tî âkua tî Dasînga..

•

Na 24 Nyenyen 2008, Sêlê tî DDM Luis Moreno-Ocampo ayeke gue na
Bangui tîtene lo têngbi-terê na âwaponön ngâ na âzo tî KBA nî. Lo
yeke têngbi-terê ngâ na âzo tî Gövörömä tî pîka pätärä na ndö tî
särängö kua tî âla mabôko na mabôko tîtene agbû gerê tî angête nî na
lo yeke pîka pätärä ngâ na ndö tî töküängö na dangbanga âzo sô asâra
âfinî gino.
.



ÂYÊ SÔ AYEKE GÄ
•

Sêlê tî DDM ayeke sâra angête na ndö tî âkpêngba gino sô asâra nî na
pekô tî 1 Lengwa 2002. BSD ayeke gbû na bê mîngi âtënë na ndö tî
âsïönî sô asâra na terê tî sëkësë. Töküängö na dangbanga âwasärängösïönî nî ayeke ngangü mîngi tîtene afa bîanî âgino sô ayeke sïönî na zo
ôko pëpe na KBA wala na mbênî ndê ndö na yâ tî Dûnîa Mobimba
agbû kokö. Âsïönî sô asâra na terê tî sëkësë ayeke âkpêngba gino sô
ayeke tokua nî na dangbanga na lêgë tî Sitatï tî Rome.

•

Na yâ tî lêgë tî Sitatï tî Rome ngâ na yâ tî porosö tî kodëlêgë tî BSD,
Sêlê tî DDM ayeke gî tî hînga ngâ na tî tokua na dangbanga âzo sô
ayeke na kötä sêlö na yâ tî särängö âkpêngba gino nî sô.

•

Särängö-sïönî sân-güëngö na dangbanga abi KBA na yâ tî sïönî
kërëbendë tî âbirä na wûsûwûsû. Tî kâi âpâsî sô kûê KBA ayeke bâa,
töküängö na dangbanga âwagino nî ayeke ngangü mîngi. Âpialö tî
lëngö-birä sô kûê azîa na sêse ayeke na hônga tî kpë âtënë tî bê tî Sitatï
tî Rome. BSD ayeke mû mabôko na âyê sô kûê asâra tîtene KBA adutï
bîanî ködörö tî ndïä.

•

Âzo ayê na bê tî âla ôko tîtene müngö-mabôko tî DDM ayeke mû lêgë
na âködörö tî Dûnîa Mobimba tîtene âla bi lê tî âla na ndö tî âhûnda tî
âwaponön nî ngâ ndö tî ârisîki tî âsïönî na âgino sô ayeke ngbâ tî sï na
KBA ngâ na yâ tî âködörö sô angoro lo.

